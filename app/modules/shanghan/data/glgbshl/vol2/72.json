{
  "vol": 2,
  "capter": 1,
  "index": 72,
  "text": "問曰：八脈內傷，其脈何似？師曰：督脈傷，尺脈大而濇；任脈傷，關脈大而濇；衝脈傷，寸脈短而濇；帶脈傷，脈沉遲而結；陽蹻傷，脈時大時弦；陰蹻傷，脈時細時弦；陽維傷，脈時緩時弦；陰維傷，脈時緊時濇。問曰：其治奈何？師曰：督脈傷，當補髓；任脈傷，當補精；衝脈傷，當補氣；帶脈傷，當補腎；陽蹻傷，則益膽；陰蹻傷，則補肝；陽維傷，則調衛；陰維傷，則養榮。"
}