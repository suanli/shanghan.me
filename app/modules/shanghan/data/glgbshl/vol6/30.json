{
  "vol": 6,
  "capter": 1,
  "index": 30,
  "text": "傷寒脈浮，自汗出，小便數，心煩，微惡寒，腳攣急，反與桂枝湯欲攻其表，此誤也。得之便厥、咽中乾、煩躁、吐逆者，作甘草乾薑湯與之，以復其陽；若厥愈、足溫者，更作芍藥甘草湯與之，其腳即伸；若胃氣不和，讝語者，少與調胃承氣湯；若重發汗，復加燒針者，四逆湯主之。",
  "recipe": [
    "gcqjtf1",
    "sygctf0",
    "dwcqtf2",
    "sntf0"
  ]
}