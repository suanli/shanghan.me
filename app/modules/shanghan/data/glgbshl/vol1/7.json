{
  "vol": 1,
  "capter": 1,
  "index": 7,
  "text": "南方心脈，其形何似？師曰：心者，火也，名少陰，其脈洪大而長，是心脈也。心病自得洪大者，愈也。假令脈來微去大，故名反，病在裏也；脈來頭小本大，故曰覆，病在表也。上微頭小者，則汗出；下微本大者，則為關格不通、不得尿，頭無汗者，可治；有汗者，死。",
  "text_comment": [
    {
      "position": 73,
      "comment": "「複」：白雲閣本與會通本作「覆」。廣西本簡化為「复」，似誤。"
    }
  ]
}