{
  "vol": 1,
  "capter": 1,
  "index": 10,
  "text": "師曰：人迎脈大，趺陽脈小，其常也。假令人迎、趺陽平等，為逆；人迎負趺陽，為大逆。所以然者，胃氣上升，動在人迎；胃氣下降，動在趺陽。上升力強，故曰大；下降力弱，故曰小。反此為逆。大逆則死。「第十四難脈有損至，何謂也？然：至之脈，一呼再至曰平，三至曰離經，四至曰奪精，五至曰死，六至曰命絕，此至之脈也。何謂損？一呼一至曰離經，再呼一至曰奪精，三呼一至曰死，四乎一至命絕，此損之脈也。」故應以「損至脈來」為正。"
}