{
  "vol": 1,
  "capter": 1,
  "index": 51,
  "text": "寸口脈，陰陽俱緊者，法當清邪中於上焦、濁邪中於下焦。清邪中於上，名曰潔也；濁邪中於下，名曰渾也。陰中於邪，必內慄也，表氣虛微，裏氣不守，故使邪中於陰也；陽中於邪，必發熱、頭痛、項強、頸攣、腰痛、脛酸，所謂陽中霧露之氣。故曰清邪中上、濁邪中下。陰氣為慄，足膝逆冷，便溺妄出，表氣微虛，裏氣微急，三焦相溷，內外不通。上焦怫鬱，臟氣相薰，口爛食斷也；中焦不治，胃氣上若將「食」解釋為「蝕」，「食齗」解釋為「牙齦糜爛」亦能講通。衝，脾氣不轉，胃中為濁，榮衛不通，血凝不流。若胃氣前通者，小便赤黃，與熱相搏，因熱作使，游於經絡，出入臟腑，熱氣所過，則為癰膿；若陰氣前通者，陽氣厥微，陰無所使，客氣內入，嚏而出之，聲嗢咽塞；寒厥相追，為熱所擁，血凝自下，狀如豚肝；陰陽俱厥，脾氣孤弱，五液注下；下焦不闔，清便下重，令便數難，齊築湫痛，命將難全。",
  "text_comment": [
    {
      "position": 102,
      "comment": "「謂」：白雲閣本作「為」，另三本均作「謂」。"
    },
    {
      "position": 170,
      "comment": "「口爛食斷」：可以解釋為「口腔潰瘍糜爛而無法進食」。他本中「斷」多作「齗」。「齗」者，「牙齦」也。"
    },
    {
      "position": 235,
      "comment": "「胃氣」：白雲閣本與會通本作「衛氣」。"
    }
  ]
}