{
  "vol": 1,
  "capter": 1,
  "index": 5,
  "text": "問曰：經說脈有三菽、六菽重者，何謂也？師曰：脈，人以指按之，如三菽之重者，肺氣也；如六菽之重者，心氣也；如九菽之重者，脾氣也；如十二菽之重者，肝氣也；按之至骨者，腎氣也。假令下利，寸口、關上、尺中悉不見脈，然尺中時一小見，脈再舉頭者，腎氣也；若見損至脈來，為難治。",
  "text_comment": [
    {
      "position": 116,
      "comment": "「然尺中時一小見，脈再舉頭者」：會通本斷作「然尺中時一小見脈，再舉頭者」。"
    },
    {
      "position": 127,
      "comment": "「損至脈來」：他本多據宋本校作「損脈來至」。查，此句實出於《難經》："
    }
  ]
}