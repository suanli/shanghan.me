{
  "vol": 14,
  "capter": 1,
  "index": 66,
  "text": "黃汗之為病，兩脛自冷；假令發熱，此屬歷節。食已汗出，暮常盜汗，此榮氣熱也；若汗出已，反發熱者，久久身必甲錯；若發熱不止者，久久必生惡瘡；若身重，汗出已，轍輕者，久久身必瞤，瞤即胸痛；又從腰以上汗出，以下無汗，腰髖弛痛，如有物在皮中狀，劇則不能食，身疼重，煩躁，小便不利，此為黃汗，桂枝加黃耆湯主之。",
  "recipe": [
    "gzjhqtf1"
  ],
  "text_comment": [
    {
      "position": 77,
      "comment": "「轍」：白雲閣本與會通本作「輒」。"
    }
  ]
}