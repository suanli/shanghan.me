{
	"index": "13",
	"text": "太陽中風，陽浮而陰弱。陽浮者，熱自發；陰弱者，汗自出。嗇嗇惡寒，淅淅惡風，翕翕發熱，鼻鳴乾嘔者，桂枝湯主之。",
	"recipe": {
		"title": "桂枝湯方",
		"items":[
			{
				"herb": "桂枝",
				"weight": "三两",
				"comment": "去皮"
			},
			{
				"herb": "芍藥",
				"weight": "三两"
			},
			{
				"herb": "甘草",
				"weight": "二两",
				"comment": "炙"
			},
			{
				"herb": "生薑",
				"weight": "三两",
				"comment": "切"
			},
			{
				"herb": "大棗",
				"weight": "十二枚",
				"comment": "劈"
			}
		],
		"comment": "右五味，㕮咀，以水七升，微火煮取三升，去滓。適寒溫，服一升，服已須臾，啜熱稀粥一升餘，以助藥力。溫覆令一時許，遍身漐漐微似有汗者益佳，不可令如水流漓，病必不除。若一服汗出，病差，停後服，不必盡劑。若不汗，更服依前法。又不汗，後服小促其間，半日許，令三服盡。若病重者，一日一夜服，周時觀之。服一劑盡，病證猶在者，更作服。若汗不出，乃服至二三劑。禁生冷、粘滑、肉麵、五辛、酒酪、臭惡等物。"
	}
}